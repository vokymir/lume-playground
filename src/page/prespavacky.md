---
title: Přespávačky
---

## O přespávačkách

Každý měsíc máme společnou akci, kterým říkáme přespávačky. Jednou za dva měsíce je přespávačka pro děti do 14 let (Kids, Discovery, Adventure) a jednou pro mládežníky 15+ (Expedition) ([Víc o věkových skupinách](https://prestice.royalrangers.cz/schuzkyy/#vekove_skupiny)).

Přespávačky pro mladší mají většinou jako téma nějakou významnou osobnost. Během akce si společně prožijeme její život a dozvíme se, proč je vlastně významná. Přespávačky pro starší jsou zážitkové víkendy, plné akce, ale i slovíček, zamyšlení a chval.

![](https://prestice.royalrangers.cz/wp-content/uploads/IMG_5697-768x1024.jpg)

Občas máme základnu na faře, kde míváme i schůzky, ale většinou vyrazíme někam dál. Byli jsme třeba v Domažlicích, Klatovech, Chrástu, Písku, Rokycanech,… Tím je přespávačka zajímavější a děti poznávají kraj.

## Typická přespávačka

Klasicky začínáme v pátek odpoledne, kolem třetí nebo čtvrté hodiny a jdeme na vlak, abychom se dopravili na základnu. Ve vlaku nebo na nádražích si hrajeme různé hry, případně si povídáme nebo se seznamujeme s novými dětmi. Dorazíme kolem šesté nebo sedmé hodiny a po ubytování se a večeři máme společný duchovní program – vedoucí má krátké povídání o hrdinovi, o kterém je přespávačka, a o tom, jakou v jeho/jejím životě sehrál Bůh.

V sobotu dopoledne objevujeme město, ve kterém jsme. Většinou formou nějaké stopovačky (šifrovačky) nebo prostě výletu. Odpoledne bývá víc akční, ve městě najdeme park, hřiště, nebo jinou vhodnou plochu a děti se vyřádí při útěku/chytání vedoucích nebo sebe navzájem, skrývání se, přepadů, nošení surovin a různých jiných tématických her.

![](https://prestice.royalrangers.cz/wp-content/uploads/20220409_162413-768x1024.jpg)

K večeru máme klidnější program, zájemci pomáhají vařit, někdo hraje deskovky, nebo vymýšlí velkolepé plány a hraje si se stavebnicí. Po večeři se opět sejdeme a po zazpívání chval následuje poslední společné zamyšlení. Tím zakončíme program a po krátké zpětné vazbě jdeme spát.

V neděli ráno navštívíme bohoslužbu sboru, ve kterém jsme ubytováni a po jejím skončení se vracíme vlakem zpátky do Přeštic. Standardní návrat je proto přibližně ve dvě hodiny odpoledne, ale to už záleží i na vzdálenosti od základny.

## Informace o přespávačce

Kdy a jaká přespávačka bude se můžete dozvědět v [kalendáři](https://prestice.royalrangers.cz/kalendar/). O našich akcích ale dáváme vědět dopředu i na schůzkách a posíláme rodičům emaily s informacemi. Kromě toho, používáme [Levitio](https://levitio.cz/), takže se rodiče mohou podívat do portálu a vidět informace o akci tam, přihlašují tam své děti a rovnou i zaplatí skrz platební bránu.

Pokud nejste člen a máte o přespávačku akci, jednoduše napište na email royal.rangers@kcentrum.eu a určitě se domluvíme. Členství v hlídce není pro účast na přespávačkách podmínkou, rádi vás tam uvidíme.
