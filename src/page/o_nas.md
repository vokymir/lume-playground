---
title: O nás
id: about_us
---
## Royal Rangers v ČR

Jsme mezinárodní nezisková křesťanská organizace, která pracuje s dětmi a mládeží školního věku. Nabízíme dětem různorodý program pro jejich rozvoj, učíme je starat se o sebe i o druhé. A to vše dobrodružným, bezpečným, zábavným a přátelským způsobem. Snažíme se být dobrou partou, kdy jsou všichni rádi spolu a rádi se vrací.  
  
Hlavní náplní naší činnosti jsou pravidelné schůzky, výlety, víkendovky, letní a zimní tábory, kulturní a sportovní akce a zájmové kroužky. Připravujeme také i různé workshopy a vzdělávací akce.  
  
Jsme otevřeni všem dětem, které se chtějí zapojit, bez rozdíly pohlaví, náboženského vyznání, či barvy pleti. Zároveň jsme otevřeni i pro neorganizované děti a mládež, tedy nečleny Royal Rangers.

[Více o Royal Rangers v České republice](https://royalrangers.cz/)

![](https://prestice.royalrangers.cz/wp-content/uploads/royal-rangers-logo-male.png)

## RR v Přešticích

Naše hlídka vznikla v září 2013, založil ji Vláďa Přenosil při [sboru ČCE v Přešticích](https://prestice.evangnet.cz/). Číslo naší přední hlídky je **55** a patříme tak k mladším hlídkám v České republice. Připravujeme letní tábory, víkendové přespávačky a každé úterý se scházíme na schůzkách.  
Od roku 2019 je hlavním vedoucím Kryštof Veselovský, protože Vláďa se odstěhoval. Z dětí, které chodily do royálů před deseti lety jsou dneska vedoucí a většina z nich se aktivně podílí na přípravě a fungování naší hlídky.  
Aktuálně se nás na schůzkách schází kolem třiceti a podobný počet nás jezdí i na přespávačky, které jsou každý druhý měsíc (viz [kalendář](/page/kalendar)). Rádi vás na některé akci uvidíme!

![](https://prestice.royalrangers.cz/wp-content/uploads/DSCF5986_Original-768x528.jpeg)


